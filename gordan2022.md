# Anteckningar om Gordan, S. (2022) - Natten

<!--

1. Vad handlar texten om? 

Tid:
Plats:
-->
Boken utspelar sig från hösten 2016 till sommaren 2017, främst på natten. Platsen är mestadels i en villa i någon av Stockholms södra förstäder, och i mindre utsträckning på två behandlingshem, ett i Uppland och ett i utkanten av Stockholm. I slutet utspelar den sig också i Barcelona.

Det görs också återblickar på en dåtid från det att jagpersonen var tjugo nånting och inledde en relation med 'Fransmannen' sedermera pappa till tonårsdottern, och till diverse episoder då hon själv eller hennes barn drabbats av sjukdomstillstånd som tvingat dem att uppsöka sjukvård, ofta under dramatiska former. 

Sara Gordan skriver själv så här i ett slags efterord om sin roman:

> Det är i första hand en roman där berättelsen fått företräde framför sanningen och ett enda perspektiv har fått gälla, nämligen den oroliga mammans. Jag har som författare försökt vara ärlig mot henne, hon som försökte hålla allt i sina händer. 

Romanen är ett sätt att gestalta en moders oro och omsorg för sin tonårsdotter som hon upplever riskera sin hälsa och sitt liv genom att ge sig ut i natten och där berusa sig och inte sköta om sin egenvård som diabetiker. Oron bottnar också i var dottern är på väg att göra med sitt liv i det längre perspektivet och i en rädsla över att förlora relationen till henne under hennes vuxenblivande.

<!--
   - Hur ser diktjaget som talar ut? Riktar det sig till någon? 
-->

Boken har ett förstapersonsperspektiv där jaget präglas starkt av sina känslor och sin intuition. Jaget riktar sig till ett 'du' som är tonårsdottern och som hon mestadels upplever som bortom hennes kontroll.

<!--   - Om vad talar den?
-->
Romanen är som sagt ett sätt att gestalta en moders oro för sin tonårsdotter som hon upplever att hon inte längre rår på utan som är på väg bort. En oro som är i viss mån befogad men som utifrån en läsares perspektiv stundtals framstår som irrationell framför allt i hur den tar sig uttryck, i form av nattlig jakt som tycks skapa en större distans mellan modern och dottern. Det är också något som modern själv i ett efteråt inser efter att ha fått stöd av en terapeut. 

Romanen utgör en gestaltning av hur det är att som mor försöka finna sig i en ny relation med sin dotter där hon inte längre är ett barn, utan på väg att bli mer självständig och vuxen, och det motstånd och de känslor som den relationella förändring väcker.
<!--
2. Identifiera olika litterära grepp och se hur de bygger upp texten
   - binärer
   - upprepningar (tecken på att det som upprepas är viktigt)
-->

Upprepningen spelar en central roll i romanen. Återkommande är att det är natt och att dottern har försvunnit ut till en okänd plats och att modern känner oro och förtvivlan över detta. 

Upprepningen påtalas också explicit av jagpersonen som ett slags tema i den orosfyllda tillvaron, och utgör också ett ämne för den doktorsavhandling som jagpersonen avser men inte förmår fullborda. 
<!--
   - apostrof (direkt tilltal)
   - metaforer och liknelser
   - personifikation (det konkreta)
   - anafor
   - eufoni
   - radbrytningar (i prosa: stycken)
   -  titel
3. Kontexter
   - författarbiografier (tuberkulos)
-->

Romanen ger sken av att vara biografisk dels utifrån förstapersonsperspektivet men främst eftersom jagpersonens biografi tycks stämma överens med författarens med avseende på till exempel levnadsplats, yrke, bokutgivning, etc.

Natten kan också ses som en slags metafo för det okända, det i tillvaron som man inte ha makt över eller rår på. 

<!---
   - ideologi (guds död)
   - intertextualitet (öknen blommar - från jesaja)
-->

Jagpersonen refererar till Deborah Spungens bok *Inte som andra döttrar* om Nancy Spungen som "slog sig bort, sprang, knarkade, blev ihop med Sid Vicious och mördades en natt 1978 på Chelsea Hotel". Att den nämns är en indikation på att hennes oro visserligen är äkta men att den utifrån läsarens perspektiv framstår som en smula överdriven och alltför panikartad. 
<!--
4. Vad handlar texten om? 
   - Informerad beskrivning  av texten med bruk av litteraturvetenskaplig terminologi, argumentation och sekundärlitteratur (Parafras 2.0). 
   - Reflektera över vad den litterära formen gör med "budskapet"? Vad går man miste om  när man försöker extrahera ett "budskap" ur en litterär text? Vad vinner man?
   
-->

Den litterära formen är en förtätad, närmast febrigt intensiv prosa som tycks skriven i ett nattligt rus av oro och förtvivlan. Återblickar görs också till ett förflutet med fokus på befintlig och befarad sjukdom och död och oron och ångesten den väcker. 

Romanen är en en mycket lyckad gestaltning av den kärlek en moder kan känna för en dotter och hur en omsorg om dotterns bästa kan ta sig mångtydiga och motstridiga uttryck som inte alltid är så rationella. 
