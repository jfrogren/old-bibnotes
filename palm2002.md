# Notes on Palm, A. (2002) - Att tolka texten

> Som bärare av betydelse och som estetisk erfarenhet blir ett diktverk en upplevd realitet först när det tolkas i ett mänskligt medvetande.

Det Anders Palm säger att litteratur och litteraturvetenskap är avhängig tolkningen för sin existens. Litteraturen uppstår genom tolkning, menar han. Litteraturen och tolkningens historia är tätt sammanbunden sedan åtminstone Platons dialoger från 300 f.Kr. 

Utifrån tolkningar av antikens verk och Bibelns texter (exeges) utvecklades så småningom en avancerad tolkningskultur.

På 1700-talet etablerades "hermeneutiken" - "en tolkningslära som reflekterar över tolkningen, både som allmänmänskligt fenomen och som metod för förståelse av speciella texter".

Hermeneutiken är i dag "beteckning för litteraturvetenskapens självprövande reflexioner över ämnets olika strategier att ge den litterära texten mening".

> Bara den litteratur som tillskrivs betydelse - av läsare, kritiker, forskare - bevaras åt sin eftervärld. [...] I den meningen är litteraturens historia också en historia av tolkningar.

> Bara den dikt som är tolkad är förstådd. Men varken tolkningen eller förståelsen är given av texten. Vad som gives är en struktur av språkliga tecken som bär på sin betydelse på liknande sätt som ett partitur bär på sin musik. Texten måste, precis som partituret, i någon mening utföras, exekveras, för att kunna fullbordas som konst. Tolkningen är den mest avancerade formen för detta framförande och uppförande av texten.

Initialt betraktas en text pre-tolkningen som något objektivt givet = en artefakt. Genom läsning (där i bästa fall intellektuell skärpa paras med estetisk sensibilitet och nyanserande uttrycksförmåga) börjar sen texten att frigöra sina möjligheter att framkalla betydelse utöver det objektivt givna. Den litterära texten är då vad den blir (genom tolkning). Men den en gång för alla givna tolkningen finns inte utan det är ett arbete som fortgår ständigt. Tolkningen är subjektiv men "den framläggs för att få sin relevans prövad i en forsknings- och tolkningsgemenskap som hålls samman av en vetenskaplig praxis".

> Tolkningens ofrånkomliga subjektivitet har som mål att bli delaktig av en intersubjektivitet i ett forskarsamhälle, där den accepteras och blir betraktad som relevant och intressant av och för andra forskare.

Vilka krafter och villkor driver tolkningen och riktar den mot en viss typ av förståelse? Frågan förutsätter att vi inte betraktar texten som isolerad och ensam utan i en kontext, såväl intern som extern.

- Intern kontext = t.ex. en diktstrofs kontext till sin dikt och viceversa
- Extern kontext = "allt det material - det kan gälla kunskaper och erfarenheter, värderingar och emotionell beredskap - som läsaren i tolkningen kan aktualisera för att ge texten mening."

Kontextualiseringen av en text är ett s.k. "hyperkomplext fenomen" eftersom kombinations- och associationsmöjligheterna i tankemönstren är i princip oändliga, när det gäller att skapa mening av/utifrån en text.

Vetenskapens enda möjlighet att framställa och förstå fenomen och förlopp av det komplexa slaget är att skapa modeller.  

Grundmodell i litteraturvetenskap sedan 50-talet är kommunikationsmodellen:
- Författare - Text - Läsare

Men modellen döljer den distansiering, osamtidighet  och olikhet som skiljer läsarens text från författarens. 

I artikeln förespråkas istället en "interpretationsmodell" som utgår från *tolkningens primärfaktorer*: Författare - Läsare - Språk - Verklighet  - Tid - Encyklopedi - Ideologi - Intertexter.  I modellen framställs alla dessa faktorer i relation till den text som tolkas, men också till varandra.

Dessa primärfaktorer utgör tillsammans den sfär inom vilken den litterära texten låter sig tolkas till mening. Mot slutet av artikeln görs en närmare genomgång av vad som utmärker de olika primärfaktorerna.
