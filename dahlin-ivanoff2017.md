# Notes on Dahlin-Ivanoff, S., & Holmgren, K. (2017): Fokusgrupper

Enligt Dahlin-Ivanoff och Holmgren är fokusgruppsmetoden en metod där:

> deltagarna uppmuntras att diskutera med varandra istället för att svara på gruppledarens frågor. Gruppledarens funktion xutifrån denna kontext är främst att underlätta diskussionen, snarare än att styra den [@dahlin-ivanoff2017, p. 15]

När det kommer till målet utgörs det enligt dem av:

> att få en förståelse för deltagarnas erfarenhet och upplevelser [@dahlin-ivanoff2017, p. 15]

De skriver också om hur den blivit allt populärare i forskning som handlar om att ge sociala och sårbara grupper en röst och att metoden genom att den flyttar makten från forskaren till deltagaren "kan göra att de upplever det som mindre hotfullt att delge sina synpunkter i en fokusgrupp än i en individuell intervju" [@dahlin-ivanoff2017, p. 16].

Vidare skriver de att: 

> Fokusgruppen utgår från en kvalitativ ansats som metodologiskt är baserat på en socialkonstruktivistisk forskningstradition [@dahlin-ivanoff2017, p. 16]

Så vad menar de egentligen med socialkonstruktivism? Det är ju ett begrepp som kan definieras på många olika sätt. Så här skriver de:

> Socialkonstruktivism [...] handlar om att människan konstruerar sin egen kunskap i samspel med andra [@dahlin-ivanoff2017, p. 17]

De skriver även att:

> [Forskningsgruppsmetoden] skiljer sig från andra kvalitativa metoder, såsom intervjuer och observationer, i det att den ansluter sig till en kollektiv förståelse av världen [@dahlin-ivanoff2017, p. 16]

Det är intressant, men vad menar de egentligen med "en kollektiv förståelse av världen"? Även om vi präglas av vår omgivning så har vi ju fortfarande möjlighet till att utifrån vårt 'jag' ta till oss och förstå världen, eller? Tycker att det var en märklig formulering i sammanhanget. Men något längre fram i boken tydliggör de vad de menar:

> I fokusgruppsmetoden är det inte de enskilda personernas erfarenhet av ämnet som efterfrågas, utan det är snarare de olika aspekterna av och perspektiven på ämnet som är av intresse och som skapar den kollektiva förståelsen av ämnet. De metodologiska kriterier och forskningsförfaranden som styr fokusgruppforskningen är därmed oftast inte kompatibla med de ansatser som ligger till grund för analys av individuella intervjuer. [@dahlin-ivanoff2017, p. 30]

Här ges alltså förklaringen. Med "kollektiv förståelse" åsyftas "de olika aspekterna av och perspektiven på ämnet som är av intresse". 

<!-- Märker på mig själv att jag är så oerhört skeptisk mot "kollektiv förståelse", men när Marková skriver nåt snarlikt blir jag närmast frälst. Kanske dags att lugna ner sig. Ändå reagerar jag starkt mot just "koolektivt" även om jag misstänker att det är "socially shared" som åsyftas. Hade föredragit "socialt delad" alla dagar i veckan-->

Intressant också det de skriver om att forskningsgruppens metoder "oftast inte är kompatila med" ansatserna till grund för analys av individuella intervjuer. Skulle gärna läsa mer om på vilket sätt, men det går de inte in på så utförligt vad jag kan se. Individuella intervjuer har väl också på pappret potential att få fram "de olika aspekterna av och perspektiven på ämnet som är av intresse", eller? 

Krueger och Casey [-@krueger2014focus, p. 161] menar iallafall att i vilken grad fokusgrupper liknar intervjuer och bör analyseras som sådana varierar. I vissa fokusgrupper tar konversationen mer form av frågor av samtalsledaren och svar av samtalsdeltagarna, medan andra fokusgrupper blir mindre strukturerade. De flesta fokusgrupper, menar de, hamnar nånstans mittemellan och inleds mer som fråga-svar och slutar i konversation mellan olika deltagare.

<!-- Här skiljer eventuellt Dahlin-Ivanoff och Holmgren kanske något från Marková et al. [-@markova2007] - åtminstone som jag kan utläsa - som väl sannolikt skulle säga att allt är dialog, även individuella intervjuer, och därmed skulle kunna försvara en liknande ansats såväl i individuella intervjuer som i fokusgrupper, dock med reservationen att fokusgruppen sannolikt innehåller en större dynamik och fler variabler att ta hänsyn till. Det är åtminstone så jag har uppfattat Markovás syn så långt, men jag kan ha fel. Marková, Linell och de andra [@markova2007] använder ju sällan regelrätta intervjuer utan de samtal de analyserar är ju ofta hämtade från en "verklig" situation där just flera personer ingår. Sällan genomför de väl iofs själva individuella intervjer så kanske föreligger någon, men jag har svårt att -->

Med hänvisning till Krueger (fast en gammal text som jag inte läst) skriver Dahlin-Ivanoff och Holmgren vidare:

> Styrkan i fokusgruppmetoden är att forskaren ges möjlighet att förstå hur människor ser på sin egen verklighet och därmed komma närmare data (Krueger 1993). Det ger en möjlighet i att bättre förstå skillnaden mellan vad människor säger och vad de gör. [@dahlin-ivanoff2017, p. 30]

Fast kan man verkligen genom denna sorts studie "bättre förstå skillnaden mellan vad människor säger och vad de gör"? Hur kan man uttala sig om vad de faktiskt gör? Är det inte snarare så att vad man genom detta förstår bättre är hur de resonerar om ett visst fenomen? Jag reagerar här också på  uttrycket "komma närmare data". Vad menar de egentligen? Menar de att data från olika sorters samtal riskerar att leverera "data" som i själva verket befinner sig långt från egentlig data? Att den riktiga datan finns ute i verkligheten i det faktiska görandet och inte i samtalet? Men vad människor faktiskt gör ute i sin verklighet är ju inte själva fenomenet som studerats här, utan fenomenet är ju just hur de resonerar, eller? 

<!-- Här tycker jag mig se ett exempel på just den synen på innehåll och kontext som Marková pratar om här:

> [Mainstream social psychology] presupposes that the study of processes, essential to acquisition of knowledge like social cognition, language and thought, must be deprived of the contamining and biasing influence of content and context. Only variables deprived of context and of content can be scientifically controlled and submitted to experimental treatments. This is why reasoning, for example, has usually been studied by means of content-less and artificially constructed tasks like syllogisms and anagrams in order to capture pure logical thought of the individual." [@markova2007, 13]

--> 

Kanske läser jag dock in för mycket här för de skriver också att:

> Metoden gör möjlighet att se världen som deltagarna gör och inte bara ta reda på vad de tänker utan också få förståelse för varför de tänker som de gör. I interaktionen mellan deltagarna tydliggörs och fördjupas deras perspektiv [@dahlin-ivanoff2017, 30]

Hela anslaget här är lite naivt eller överoptimistiskt tycker jag. Åtminstone uttrycket "att se världen som deltagarna gör" är ju inte riktigt sant, inte heller får vi ju faktist reda på "vad de tänker" utan bara på vad de ger uttryck för. Kanske är det bara slarvigt. Faktum är ju att vi har ju ingen egentlig inblick i andra människors medvetanden och vet därför inte hur de tar in världen med sina sinnen, utan vad vi har att gå på är vad de ger uttryck för (vad de säger och hur de säger det - med tanke på att det baseras på ljudinspelningar). Här och på andra ställen blottar sig en viss naivitet eller överoptimism (eller är det bara ett slarvigt sätt att skriva?) på vad det egentligen är möjligt att få fram för slags data genom ett samtal.

Hur ska man då forma innehållet i en fokusgrupp för att få ut det som man eftersträvar? Jo, Dahlin-Ivanoff och Holmgren skriver så här:

> Fokusgrupper [...] syftar till att locka fram en mångfald av idéer och synpunkter och inte att tvinga fram åsikter. Därför bör fokusgrupper inte användas när det primära syftet är att skapa konsensus, fatta beslut eller mäta attityder. Fokusgruppsdiskussioner handlar inte om att nå konsensus, så att om det är målet bör man överväga om andra metoder ska användas istället. Genom att lyfta fram olika synsätt, erfarenheter och åsikter och be gruppen diskutera dessa kommer nya perspektiv fram som berikar forskningsämnet. [@dahlin-ivanoff2017, 30]

Det är just här det faktum att vi valde forskningscirklar som metod ställer till det för i forskningscirklar ser syftet annorlunda ut, åtminstone på pappret. Så här beskrivs på ett övergripande sätt forskningscirklar som metod av Lönnback och Östberg [-@lonnback2007forskningscirklar]:

> Utgångspunkten är deltagarnas forskande frågor om ett visst tema. Därefter samlas erfarenheter från dem själva, klienter och i vissa fall samverkanspartners. I denna fas med så mycket information blir deltagarna ofta mycket förvirrade och undrar vad man egentligen gör i cirklarna. Då börjar arbetet med att systematisera all information utifrån likheter och skillnader i de forskande frågorna. Eventuellt har nya infallsvinklar tillkommit i svaren. När strukturer börjar urskiljas kopplas svaren till vad forskning säger om detta: vad överensstämmer och vad överensstämmer inte? Vad tillkommer? Får den informationen jag har en ny belysning? Eller bekräftas informationen? När dessa frågor besvarats kan deltagarna förhoppningsvis se både vilka resurser som kunskaper, erfarenheter, organisering med mera de har i arbetet och vad de har behov av att förändra, ta bort eller lägga till. [@lonnback2007forskningscirklar, 26-27]

> I de cirklar där huvuduppgiften är att deltagarna ska formulera sin erfarenhetskunskap är det en fördel att lägga en föreläsning om aktuell forskning i ämnet bland de sista cirkeltillfällena. Risken finns annars att den vetenskapliga kunskapen blir ett slags rättesnöre för gruppen och hämmar fria diskussioner. Resultatet blir korvstoppning av etablerad teoretisk kunskap istället för ett gemensamt arbete för att söka ny kunskap ur mötet mellan teori och praktik. [@lonnback2007forskningscirklar, 29].

Här är det svårt att undgå att forskningscirklar som metod har en tydlig riktning och syftar dels till att nå konsensus och dels till att nå fram till något konkret, såsom en åtgärdsplan, en handbok eller en prioriteringslista - förankrad i såväl teori som praktik - som kan appliceras på någon form av verksamhet eller användas av någon grupp. Forskningscirklarnas syfte utgör oundvikligen en rätt stark kontrast till Dahlin-Ivanoff och Holmgrens beskrivning av fokusgruppen.

När det gäller vår forskningscirklar fanns också en avsikt åt det mer konkreta hållet nämligen att de skulle mynna ut i en s.k. affärsmodell. Problemet, såsom jag ser det är dock att denna affärsmodell inte hade någon tydlig riktning vidare i projektet eller in i någon verksamhet. Hur denna produkt skulle användas och av vem var med andra ord inte klargjort. Jag efterfrågade tidigt Simon Jegou vad denna modell bottnade i för teori, vilket jag såg som en förutsättning för att kunna använda den som en utgångspunkt för en vetenskaplig studie. Då jag förstod att den grundade sig mer på någon slags upparbetad praksis i innovationsvärlden och att den teoretiska förankringen var svag, såg jag ingen möjlighet att ta spjärn mot den. 

Det är också här vi avviker från idén med forskningscirklar som metod, där vad jag förstår syfet är att människor som har praktisk erfarenhet ska möta forskare och utifrån det mötet där praktisk kunskap utifrån enskilda aktörer (= ett flertal praktikbaserade mikroperspektiv) möta teoretisk och vetenskapligt förankrad (= ett teoretiskt makroperspektiv), och denna teori ska komma in i slutet av forskningscirklarna och utgöra an slags teoretisk bas att spegla praktisk erfarenhet emot. I vårt fall kom en presentation av en affärsmodell in som ett sista moment, men utan särskilt stark teoretisk grund, utan snarare baserad på praksis och därtill utan tydlig riktning hur den produkt som skapades skulle tas vidare. Det är i dessa moment som jag tycker att vi brast. Det var i ljuset av det som detta med 'kritiska aspekter' togs fram som en möjlig väg framåt. 

Men det föreligger onekligen nu ett problem som handlar om hur vi ska motivera att forskningscirklar användes som metod om målet inte var att just nå konsensus? Jag ser två lösningar. En möjlighet är att erkänna att målet var att nå konsensus och då presentera detta konsensus som ett slags resultat fast försöka formulera det i termer av 'kritiska aspekter'. Ett sådant resultat borde då bottna i stor utsträckning i de faktiska produkter eller prioriteringslistor som togs fram i första hand och i de transkriberade samtalen i andra hand. Men det alternativet jag utgår från att vi väljer (eftersom det är så vi bestämt och det är med det i åtanke jag nu analyserar materialet) är att försöka argumentera för att även om det skedde inom ramen för en forskningscirkel så går det att betrakta dessa forskningscirklar som fokusgruppsdiskussioner också. Men om vi ska följa en mer fokusgruppinriktad analys måste också syftet vara inriktat på att, förutom att få fram de kritiska aspekterna, ha i åtanke att det "inte [är] de enskilda personernas erfarenhet av ämnet som efterfrågas, utan det är snarare de olika aspekterna av och perspektiven på ämnet" [@dahlin-ivanoff2017, p. 30]. Det arbetar jag efter just nu och det är därför jag nu inte kodar line-by-line utan med ämnet och de olika aspekterna av det i huvudfokus.

Och sanningen är ju också den att även om det finns vissa skillnader i riktningen på diskussionerna och i syftet så finns det ju också likheter. Titta bara på hur Dahlin-Ivanoff och Holmgren beskriver gruppledarens funktion i en fokusgrupp:

> Gruppledaren bör inte vara expert på ämnet; en sådan person kan hämma diskussionerna. Om diskussionen enbart skulle riktas mot gruppledaren skulle det kunna sluta som en fråge- och svarssession. Det är viktigt att göra klart för deltagarna att det är de som är experter, inte gruppledaren. Men även om gruppledaren inte är expert på ämnet måste han eller hon vara väl medveten om vilken kunskap som ska genereras ur forskningsprojektet och vilket syfte samt vilka forskningsfrågor som ligger till grund för studien i fråga. Gruppledaren måste vara så insatt i studien att han eller hon kan utveckla frågor med utgångspunkt från detta. [@dahlin-ivanoff2017, p. 49]

Med andra tar fokusgruppsdiskussionerna oundvikligen en viss form och en viss riktning eftersom forskningsfrågan eller forskningsfrågorna finns där (i bakhuvudet) att ta hänsyn till. Likaså finns likheter när det gäller sammansättning av gruppen. Så här skriver Dahlin-Ivanoff och Holmgren:

> För att få en bred representation av målgruppen och samtidigt skapa ett tillåtande samtalsklimat är gruppens sammansättning avgörande. Homogenitet, i form av att gruppdeltagarna delar liknande erfarenheter, är grundläggande för att skapa diskussion, men heterogenitet, det vill säga en skillnad mellan de olika gruppdeltagarna, är också viktig. Heterogenitet behövs för att täcka in mångfalden inom den utvalda målgruppen, även om homogenitet är första prioritet. Fokusgruppsdeltagarna ska ha kunskaper, erfarenheter och åsikter som är av intresse för forskningen. De ska vara insatta i det ämne som ska diskuteras, men de ska förhoppningsvis också ha olika perspektiv på det. De måste uppleva att de har något gemensamt, annars blir det svårt att starta en diskussion. Trots att fokusgruppsforskare strävar efter homogenitet i gruppsammansättningen är det inte helt självklart att forskarnas definition av homogenitet är den samma som deltagarnas, vilket kan påverka interaktionen i grupperna. [@dahlin-ivanoff2017, p. 52]

Att homogeniteten är högsta prioritet tolkar jag som ett resultat av att de flesta fokusgrupper (inom hälsovetenskap) handlar om hur en viss grupp i en liknande situation erfar eller upplever något. I vårt fall var gruppen inte lika homogen och det är också viktigt att kunna argumentera för om vi lutar oss mot en fokusgruppsbaserad analys.

Det är mina tankar efter läsning av vad fokusgrupper och forskningscirklar bottnar i för slags teori, något som jag ser som centralt att kunna argumentera för i vår artikel och som också har konsekvenser för analysen. 

<!-- ## Vilken slags kunskap kan man egentligen få ut av en fokusgrupp (eller forskningscirkel)?

När det kommer till teoritiserandet av samtalsanalys har jag - som inom ramen för mina kognitionsvetenskapliga studier fördjupat mig en del i lingvistik - saknat en djupare problematisering i de artiklar och böcker som traditionellt verkar användas inom hälsovetenskap för kvalitativt inriktad samtalsanalys (såsom de hittills nämnda böckerna och innehållsanalysartiklarna av Elo och Kyngäs [-@elo2008qualitative] och Graneheim och Lundman [-@graneheim2004qualitative]) när det gäller vilken slags kunskap som egentligen är möjlig att få fram genom ett samtal i grupp.

När det gäller analys av samtal har Per Linell, som tidigare var verksam vid Linköpings universitet men numera är Professor emeritus vid Göteborgs universitet, en gedigen kunskap, det insåg jag när jag läste kognitionsvetenskap, men eftersom det var ett tag sedan jag läste där låg det inte helt färskt i minnet. Men när diskussionen om fokusgrupp dök upp upptäckte jag vid en litteratursökning att han skrivit en bok som hette _Dialogue in Focus Groups_ tillsammans med bl.a. en kvinna vid namn Ivana Marková.

Just den problematisering av gruppsamtal som jag eftersökt visade sig också finnas i den boken och det har varit en mycket berikande läsning de senaste veckorna. Varför tar jag upp detta? Jo, därför att jag tror att det vid analys av samtal ha vissa saker klar för sig när det gäller just vad som är utmärkande för sådana samtal, för att inte lura sig själv om vad som är möjligt att få fram för sorts kunskap i anslutning till dem. Det visade sig också att den vars tankegångar fascinerade mig mest i boken inte var Per Linell utan för mig dittills okända socialpsykologen Ivana Marková. Vad säger hon (Även om boken har flera författare så är det huvudsakligen hennes teorier som utgör basen, så har jag förstått det)? Det är naturligtvis inte helt enkelt att sammanfatta, men jag ska göra ett försök. Jag inleder med ett citat som jag sedan gör en tolkning av. Så här skriver hon:

> "Our point of departure is the perspective that humans live in the world of others' words (Bakhtin, 1979/1986, p. 167). The limits of the self are not within the I, but within the relationship with the other, 'I and thou'. Every individual makes his/her world in terms of others by dialogically constructing and re-constructing the social world as a set of multifaceted and multivoiced realities situated in culture. Systems of symbols, texts, artistic products and historical interpretations, all have dialogical properties. They are expressions of socially shared dialogical cognitions and communicative actions. These are not engaged in a peaceful contemplation but are in tension they clash, judge and evaluate one another. Bakhtin (1981a, p. 314) foregrounds dialogue as a strife of divergent perspectives: 'one point of view is opposed to another, one evaluation opposed to another... this dialogic tension... permits authorial intentions to be realised in a heterogeneity of languages and ideas'. Understanding, precisely because it is active, is always evaluative." [@markova2007, p. 8]

Detta är alltså det perspektiv som Marková har och som hon utgår från i boken. Grundantagandet är alltså att 'jaget' inte definieras och begränsas av den egna kroppen utan att det egna jaget ständigt konstrueras i dialog med andra och världen omkring och allt som ingår i den. Det gäller inte bara vårt 'jag' utan även alla "[s]ystems of symbols, texts, artistic products and historical interpretation", det vill säga mer eller mindre allt det som skapats av människan - oavsett om det är abstrakta idéer eller konkreta ting -  har skapats, formats och upprätthålls genom dialogiskt tänkande och dialogisk kommunikation (inte enbart men som utgörande en mycket central komponent).

Vidare skriver hon att: "This does not mean to deny that individuals as individuals have the capacity of individual reasoning and thinking" [@markova2007, p. 17] (vilket ju är befriande att höra eftersom det betyder att hon inte är extremist åt det hållet!). Men, och det här är intressant och kärnfullt: "It means, however, that the Ego and Alter jointly co-constitute and transform forms of conceptual knowledge" [@markova2007, p. 17]. Här används alltså 'transformation' som begrepp, vilket är intressant med tanke på den modell som Oskar har varit med att ta fram. Så det hon skriver här är alltså att individen och 'den andre' (i form av den diskurs man är en del av och de människor man för en dialog med) tillsammans upprättar och omvandlar olika former av konceptuell kunskap.

-->





## Referenser
